<!DOCTYPE html>
<html>
<head>
    <meta charset="utf-8" />
    <meta http-equiv="X-UA-Compatible" content="IE=edge" />

    <title>船山文集《周易内传》乾 初、二爻</title>
    <meta name="description" content="" />

    <meta name="HandheldFriendly" content="True" />
    <meta name="viewport" content="user-scalable=no, initial-scale=1, maximum-scale=1, minimum-scale=1, width=device-width, height=device-height"/>

    <link rel="shortcut icon" href="../assets/favicon.ico">

    <link rel="stylesheet" type="text/css" href="http://zhinuo.github.io/assets/css/minify/main.css?v=e6428694ad" />
    <link rel="stylesheet" type="text/css" href="http://cdn.ice.gs/libs/highlight.js/8.9.1/styles/obsidian.min.css">

    <meta name="referrer" content="no-referrer-when-downgrade" />
    
    <meta property="og:site_name" content="知行诺一" />
    <meta property="og:type" content="article" />
    <meta property="og:title" content="船山文集《周易内传》乾 初、二爻" />
    <meta property="og:description" content="初九，潜龙勿用。 “初”者，筮始得之爻。“上”卦成而在上也。“九”者，过揲之策三十六，以四为一则九也。于象则一，而函三奇之画。一，全具其数；三、竒而成阳；三三凡九。阴，左一，右一，中缺其一；三二而为六。阳，清虚浩大，有形无形皆彻焉。故极乎函三之全体而九。阴，聚而吝于用，则虽重浊，而中固虚以受阳之施，故象数皆有所歉而俭于六。“初”、“上”先言卦位，而后言象数；“初”为位所自定，“上”所以成卦也。“二”“三”“四”“五”，先言象数，而后言位，初画已定六画之规模，听数之来增以成象也。 伏而不见之谓“潜”" />
    <meta property="og:url" content="http://zhinuo.github.io/chuan-shan-wen-ji-zhou-yi-nei-zhuan-qian-chu-er-yao/" />
    <meta property="article:published_time" content="2016-07-14T12:34:42.000Z" />
    <meta property="article:modified_time" content="2016-11-16T01:55:52.000Z" />
    <meta property="article:tag" content="阴阳" />
    <meta property="article:tag" content="六十四卦" />
    <meta property="article:tag" content="周易" />
    <meta property="article:tag" content="国学" />
    <meta property="article:tag" content="王夫之" />
    <meta property="article:tag" content="爻辞" />
    
    <meta name="twitter:card" content="summary" />
    <meta name="twitter:title" content="船山文集《周易内传》乾 初、二爻" />
    <meta name="twitter:description" content="初九，潜龙勿用。 “初”者，筮始得之爻。“上”卦成而在上也。“九”者，过揲之策三十六，以四为一则九也。于象则一，而函三奇之画。一，全具其数；三、竒而成阳；三三凡九。阴，左一，右一，中缺其一；三二而为六。阳，清虚浩大，有形无形皆彻焉。故极乎函三之全体而九。阴，聚而吝于用，则虽重浊，而中固虚以受阳之施，故象数皆有所歉而俭于六。“初”、“上”先言卦位，而后言象数；“初”为位所自定，“上”所以成卦也。“二”“三”“四”“五”，先言象数，而后言位，初画已定六画之规模，听数之来增以成象也。 伏而不见之谓“潜”" />
    <meta name="twitter:url" content="http://zhinuo.github.io/chuan-shan-wen-ji-zhou-yi-nei-zhuan-qian-chu-er-yao/" />
    <meta name="twitter:label1" content="Written by" />
    <meta name="twitter:data1" content="zhinuo" />
    <meta name="twitter:label2" content="Filed under" />
    <meta name="twitter:data2" content="阴阳, 六十四卦, 周易, 国学, 王夫之, 爻辞" />
    
    <script type="application/ld+json">
{
    "@context": "https://schema.org",
    "@type": "Article",
    "publisher": {
        "@type": "Organization",
        "name": "知行诺一",
        "logo": "http://zhinuo.github.io/ghost/img/ghosticon.jpg"
    },
    "author": {
        "@type": "Person",
        "name": "zhinuo",
        "url": "http://zhinuo.github.io/author/zhinuo/",
        "sameAs": []
    },
    "headline": "船山文集《周易内传》乾 初、二爻",
    "url": "http://zhinuo.github.io/chuan-shan-wen-ji-zhou-yi-nei-zhuan-qian-chu-er-yao/",
    "datePublished": "2016-07-14T12:34:42.000Z",
    "dateModified": "2016-11-16T01:55:52.000Z",
    "keywords": "阴阳, 六十四卦, 周易, 国学, 王夫之, 爻辞",
    "description": "初九，潜龙勿用。 “初”者，筮始得之爻。“上”卦成而在上也。“九”者，过揲之策三十六，以四为一则九也。于象则一，而函三奇之画。一，全具其数；三、竒而成阳；三三凡九。阴，左一，右一，中缺其一；三二而为六。阳，清虚浩大，有形无形皆彻焉。故极乎函三之全体而九。阴，聚而吝于用，则虽重浊，而中固虚以受阳之施，故象数皆有所歉而俭于六。“初”、“上”先言卦位，而后言象数；“初”为位所自定，“上”所以成卦也。“二”“三”“四”“五”，先言象数，而后言位，初画已定六画之规模，听数之来增以成象也。 伏而不见之谓“潜”",
    "mainEntityOfPage": {
        "@type": "WebPage",
        "@id": "http://zhinuo.github.io"
    }
}
    </script>

    <script type="text/javascript" src="http://zhinuo.github.io/shared/ghost-url.js?v=e6428694ad"></script>
<script type="text/javascript">
ghost.init({
	clientId: "ghost-frontend",
	clientSecret: "f47ded417bae"
});
</script>
    <meta name="generator" content="Ghost 0.11" />
    <link rel="alternate" type="application/rss+xml" title="知行诺一" href="../rss/index.html" />
</head>
<body class="post-template tag-yin-yang tag-liu-shi-si-gua tag-zhou-yi tag-guo-xue tag-wang-fu-zhi tag-yao-ci">
    <header class="header">
        <div class="header-content">
            
            <a class="iconfont icon-more"></a>
<div class="nav">
  <div class="social-icon">
    <a class="iconfont icon-twitter" href="https://twitter.com/iggice" target="_blank"></a>
    <a class="iconfont icon-weibo" href="http://weibo.com/309683593" target="_blank"></a>
    <a class="iconfont icon-lofter" href="http://ggice.lofter.com/" target="_blank"></a>
    <a class="iconfont icon-github" href="https://github.com/ggice" target="_blank"></a>
    <a class="iconfont icon-dribbble" href="https://dribbble.com/ggice" target="_blank"></a>
    <a class="iconfont icon-email-copy" href="mailto:i@ice.gs"></a>
  </div>
  <ul>
      <li class="nav-home" role="presentation"><a href="../index.html">Home</a></li>
    <li><a class="subscribe-button icon-feed" href="../rss/index.html">RSS</a></li>
  </ul>
</div>
<span class="nav-cover"></span>

        </div>
    </header>

    <div class="site-wrapper">

        


<h1 class="header-title post-title animated fadeIn">船山文集《周易内传》乾 初、二爻</h1>

<main class="content" role="main">
    <article class="post tag-yin-yang tag-liu-shi-si-gua tag-zhou-yi tag-guo-xue tag-wang-fu-zhi tag-yao-ci">

        <header class="post-header">
            <section class="post-meta">
                 ON <a href="../tag/yin-yang/index.html">阴阳</a>, <a href="../tag/liu-shi-si-gua/index.html">六十四卦</a>, <a href="../tag/zhou-yi/index.html">周易</a>, <a href="../tag/guo-xue/index.html">国学</a>, <a href="../tag/wang-fu-zhi/index.html">王夫之</a>, <a href="../tag/yao-ci/index.html">爻辞</a>
                <time class="post-date" datetime="2016-07-14"> 14 July 2016</time>
            </section>
            <h1 class="post-title animated fadeIn">船山文集《周易内传》乾 初、二爻</h1>
        </header>

        <section class="post-content">
            <h3 id=""><strong>初九，潜龙勿用。</strong></h3>

<p>“初”者，筮始得之爻。“上”卦成而在上也。“九”者，过揲之策三十六，以四为一则九也。于象则一，而函三奇之画。一，全具其数；三、竒而成阳；三三凡九。阴，左一，右一，中缺其一；三二而为六。阳，清虚浩大，有形无形皆彻焉。故极乎函三之全体而九。阴，聚而吝于用，则虽重浊，而中固虚以受阳之施，故象数皆有所歉而俭于六。“初”、“上”先言卦位，而后言象数；“初”为位所自定，“上”所以成卦也。“二”“三”“四”“五”，先言象数，而后言位，初画已定六画之规模，听数之来增以成象也。</p>

<p>伏而不见之谓“潜”。“龙”，阳升而出，阳降而蛰，绝地而游，乘气而变，纯阳之物也。乾，纯阳，故取象焉。六爻成而龙德始就，乃随一爻而皆言龙者，六爻相得以成象，虽在一爻，全体已具，亦可以见爻之未离乎彖也。易参三才而两之。初、二，地位；三、四，人位；五、上，天位；其常也。而易之为道，无有故常，不可为典要；惟乾、坤为天地之定位，故分六爻为三才。初在地之下，龙之蛰乎地中者也，故曰“潜龙”。</p>

<p>“勿”者，戒止之辞。“勿用”为占者言也。龙之为道，潜则固不用矣，无待止也。占者因其时，循其道，当体潜为德而勿用焉。才德具足于体而效诸事之谓用。既已为龙，才盛德成，无不可用，而用必待时以养其德。其于学也，则博学不教，内而不出；其于教也，则中道而立，引而不发；其于治也，则恭默思道，反身修德；其于出处也，则处畎亩之中，乐尧舜之道；其于事功也，则遵养时晦，行法俟命；其于志行也，则崇朴尚质，宁俭勿奢。易冒天下之道，惟占者因事而利用之，则即占即学。卦有小大，若此类卦之大者，皆可推而通之。惟夫富贵利达，私意私欲之所为，初非潜龙，其干求闻达，不可谓之用，非易所屑告者。张子曰：“易为君子谋，不为小人谋。”凡彖爻之有戒辞者，放此。</p>

<pre class="prettyprint">：龙之潜，蛰其身，因其时。人之潜，或修身，或遁形，或克欲，无时不可为；或从事功，则必待其时。</pre>  

<h3 id=""><strong>九二，见龙在田，利见大人。</strong></h3>

<p>“见”者，道行而昭示天下之谓。“田”，地上也，人之所养也。以重画言之，出乎地上；以内贞外悔言之，得内卦之中，德著于行，有为之象也。六画之卦，因三画而重之；分三才之位，自画者筮者相积之数而言也。已成乎卦，则又有二卦相承之象焉。故大象以“云雷”言屯之类，就其既成之象而言也。变动不居，为道屡迁，而非术士之以一例测者比也。龙之德，圣人也；其位，天子也。初之“潜”，学圣之功，养晦之时。三、四之“惕”、“跃”，不履中位，为圣修之序，升闻受命之基，君子所有事，故正告以其爻之道。二、五居中，皆为君位之定，圣道之成，非占者所敢当，则告以龙之“见”而占者所利见也。伊尹受汤之币聘，颜子承夫子之善诱，其此象与！而时有大人，愚贱皆利戴以承其德施，亦通焉。若以利禄干进取者，见小人而邀其荣宠，渎占得此，为灾而已矣。余卦，放此。 <!--?prettify linenums=true?--></p>

<pre class="prettyprint">：在田之龙，慧泽四周，人所乐见；在田之龙，得大人之知遇，则或可跃而飞。</pre>
        </section>

        <footer class="post-footer">

<!--

            <section class="author">
                <h4><a href="/author/zhinuo/">zhinuo</a></h4>

                    <p>Read <a href="/author/zhinuo/">more posts</a> by this author.</p>
                <div class="author-meta">
                    
                    
                </div>
            </section>

-->
            <div class="google-ad" style="width: 100%; text-align: center;">
                <script async src="http://pagead2.googlesyndication.com/pagead/js/adsbygoogle.js"></script>
                <!-- ice.gs广告 -->
                <ins class="adsbygoogle"
                   style="display:block"
                   data-ad-client="ca-pub-4068035403937094"
                   data-ad-slot="5824254525"
                   data-ad-format="auto"></ins>
                <script>
                (adsbygoogle = window.adsbygoogle || []).push({});
                </script>
            </div>
            <section class="share">
                <h4>Share this post</h4>
                <a class="iconfont icon-weibo-share" href="http://v.t.sina.com.cn/share/share.php?title=%E8%88%B9%E5%B1%B1%E6%96%87%E9%9B%86%E3%80%8A%E5%91%A8%E6%98%93%E5%86%85%E4%BC%A0%E3%80%8B%E4%B9%BE%20%E5%88%9D%E3%80%81%E4%BA%8C%E7%88%BB&amp;url=http://zhinuo.github.io/chuan-shan-wen-ji-zhou-yi-nei-zhuan-qian-chu-er-yao/"
                    onclick="window.open(this.href, 'twitter-share', 'width=550,height=235');return false;">
                    <span class="hidden">微博</span>
                </a>
<!--
                <a class="iconfont icon-weixin-share" href="https://twitter.com/intent/tweet?text=%E8%88%B9%E5%B1%B1%E6%96%87%E9%9B%86%E3%80%8A%E5%91%A8%E6%98%93%E5%86%85%E4%BC%A0%E3%80%8B%E4%B9%BE%20%E5%88%9D%E3%80%81%E4%BA%8C%E7%88%BB&amp;url=http://zhinuo.github.io/chuan-shan-wen-ji-zhou-yi-nei-zhuan-qian-chu-er-yao/"
                    onclick="window.open(this.href, 'twitter-share', 'width=550,height=235');return false;">
                    <span class="hidden">微信</span>
                </a>
-->
                <a class="iconfont icon-twitter-share" href="https://twitter.com/intent/tweet?text=%E8%88%B9%E5%B1%B1%E6%96%87%E9%9B%86%E3%80%8A%E5%91%A8%E6%98%93%E5%86%85%E4%BC%A0%E3%80%8B%E4%B9%BE%20%E5%88%9D%E3%80%81%E4%BA%8C%E7%88%BB&amp;url=http://zhinuo.github.io/chuan-shan-wen-ji-zhou-yi-nei-zhuan-qian-chu-er-yao/"
                    onclick="window.open(this.href, 'twitter-share', 'width=550,height=235');return false;">
                    <span class="hidden">Twitter</span>
                </a>
                <a class="iconfont icon-facebook-share" href="https://www.facebook.com/sharer/sharer.php?u=http://zhinuo.github.io/chuan-shan-wen-ji-zhou-yi-nei-zhuan-qian-chu-er-yao/"
                    onclick="window.open(this.href, 'facebook-share','width=580,height=296');return false;">
                    <span class="hidden">Facebook</span>
                </a>
                <a class="iconfont icon-googleplus-share" href="https://plus.google.com/share?url=http://zhinuo.github.io/chuan-shan-wen-ji-zhou-yi-nei-zhuan-qian-chu-er-yao/"
                   onclick="window.open(this.href, 'google-plus-share', 'width=490,height=530');return false;">
                    <span class="hidden">Google+</span>
                </a>
            </section>

        </footer>
        /** <div id="disqus_thread" class="disqus"></div> **/
		<!-- 多说评论框 start -->
		<div class="ds-thread" data-thread-key="chuan-shan-wen-ji-zhou-yi-nei-zhuan-qian-chu-er-yao" data-title="船山文集《周易内传》乾 初、二爻" data-url="http://zhinuo.github.io/chuan-shan-wen-ji-zhou-yi-nei-zhuan-qian-chu-er-yao/"></div>
    </article>
</main>

<script>

<!-- 多说评论框 end --> <!-- 多说公共JS代码 start (一个网页只需插入一次) -->
<script type="text/javascript"> var duoshuoQuery = {short_name:"zhinuo"}; (function() { var ds = document.createElement('script'); ds.type = 'text/javascript';ds.async = true; ds.src = (document.location.protocol == 'https:' ? 'https:' : 'http:') + '//static.duoshuo.com/embed.js'; ds.charset = 'UTF-8'; (document.getElementsByTagName('head')[0] || document.getElementsByTagName('body')[0]).appendChild(ds); })(); </script> <!-- 多说公共JS代码 end --> 

/**
* RECOMMENDED CONFIGURATION VARIABLES: EDIT AND UNCOMMENT THE SECTION BELOW TO INSERT DYNAMIC VALUES FROM YOUR PLATFORM OR CMS.
* LEARN WHY DEFINING THESE VARIABLES IS IMPORTANT: https://disqus.com/admin/universalcode/#configuration-variables
*/
/*
var disqus_config = function () {
this.page.url = PAGE_URL; // Replace PAGE_URL with your page's canonical URL variable
this.page.identifier = PAGE_IDENTIFIER; // Replace PAGE_IDENTIFIER with your page's unique identifier variable
};
*/
(function() { // DON'T EDIT BELOW THIS LINE
var d = document, s = d.createElement('script');

s.src = '//ggice.disqus.com/embed.js';

s.setAttribute('data-timestamp', +new Date());
(d.head || d.body).appendChild(s);
})();
</script>
<noscript>Please enable JavaScript to view the <a href="https://disqus.com/?ref_noscript" rel="nofollow">comments powered by Disqus.</a></noscript>

<aside class="read-next">
    <a class="read-next-story no-cover" href="../fen-xiang-xiao-gong-zhu-yan-zheng-de-zhi-liao-fang-an/index.html">
        <section class="post">
            <h2>分享：小公主 - 癌症的治疗方案</h2>
            <p>癌症的治疗方案 (2013-01-31 17:00:45) http://blog.sina.com.cn/s/blog665bea5901019xpz.html#cmt2329434 很多癌症朋友向小公主求医问药，小公主就详细的说一下癌症的治疗方案吧，其实如果你们把我上次写的为万病开药方看到心里面去了，其实就不会问小公主了，治疗癌症的特效药早已经开好了，&hellip;</p>
        </section>
    </a>
    <a class="read-next-story prev no-cover" href="../chuan-shan-wen-ji-zhou-yi-nei-zhuan-qian/index.html">
        <section class="post">
            <h2>船山文集《周易内传》乾 卦辞</h2>
            <p>乾。元亨利贞。 乾气之舒也。阴气之结，为形为魄，恒凝而有质。阳气之行于形质之中外者，为气为神，恒舒而毕通，推荡乎阴而善其变化，无大不届，无小不入，其用和煦而靡不胜。故又曰“健”也。此卦六画皆阳，性情功效皆舒畅而纯乎健。其于筮也，&hellip;</p>
        </section>
    </a>
</aside>



        <footer class="site-footer clearfix">
            <section class="copyright"><a href="../index.html">知行诺一</a> &copy; 2017</section>
            <section class="poweredby">Proudly published with JAVASCRIPT (Ghost), Theme <a href="https://github.com/ggice/icer" target="_blank">icer</a> Designed & Coded by <a href="http://ice.gs" target="_blank">GGICE</a> </section>

        </footer>

    </div>
    <div class="shade animated fadeIn"></div>
    <script src="http://cdn.ice.gs/libs/highlight.js/8.9.1/highlight.min.js"></script>
    <script>hljs.initHighlightingOnLoad();</script>
    <script type="text/javascript" src="http://zhinuo.github.io/assets/js/minify/main.js?v=e6428694ad"></script>

    
</body>
</html>
