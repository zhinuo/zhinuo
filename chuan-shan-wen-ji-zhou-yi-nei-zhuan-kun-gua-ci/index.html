<!DOCTYPE html>
<html>
<head>
    <meta charset="utf-8" />
    <meta http-equiv="X-UA-Compatible" content="IE=edge" />

    <title>船山文集《周易内传》坤 卦辞</title>
    <meta name="description" content="" />

    <meta name="HandheldFriendly" content="True" />
    <meta name="viewport" content="user-scalable=no, initial-scale=1, maximum-scale=1, minimum-scale=1, width=device-width, height=device-height"/>

    <link rel="shortcut icon" href="../assets/favicon.ico">

    <link rel="stylesheet" type="text/css" href="http://zhinuo.github.io/assets/css/minify/main.css?v=e6428694ad" />
    <link rel="stylesheet" type="text/css" href="http://cdn.ice.gs/libs/highlight.js/8.9.1/styles/obsidian.min.css">

    <meta name="referrer" content="no-referrer-when-downgrade" />
    
    <meta property="og:site_name" content="知行诺一" />
    <meta property="og:type" content="article" />
    <meta property="og:title" content="船山文集《周易内传》坤 卦辞" />
    <meta property="og:description" content="坤，元亨，利牝马之贞。君子有攸往，先迷后得主，利。西南得朋，东北丧朋，安贞吉。 颓然委顺之谓坤，阴柔之象也。此卦六爻皆阴，柔静之至，故其德为坤。凡卦有取象于物理人事者，而乾坤独以德立名，尽天下之事物，无有象此纯阳纯阴者也。阴阳二气氤氲于宙合，融结于万汇，不相离，不相胜，无有阳而无阴，有阴而无阳，无有地而无天，有天而无地。故周易并建乾坤为诸卦之统宗，不孤立也。然阳有独运之神，阴有自立之体，天入地中，地函天化，而抑各效其功能。故伏羲氏于二仪交合以成能之中，摘出其阳之成象者，以为六画之乾，而文王因系之辞，谓道之元亨利贞者，皆此纯阳之撰也；摘出其阴之成形者，以为六画之坤，而文王因系之辞，谓道有元亨利牝马之贞者，惟此纯阴之撰也；为各著其性情功效焉。然阴阳非有偏至之时，刚柔非有偏成之物。故周易之序，错综相比，合二卦以著幽明屈伸之一致。" />
    <meta property="og:url" content="http://zhinuo.github.io/chuan-shan-wen-ji-zhou-yi-nei-zhuan-kun-gua-ci/" />
    <meta property="article:published_time" content="2016-11-19T08:27:05.000Z" />
    <meta property="article:modified_time" content="2016-11-19T08:27:05.000Z" />
    <meta property="article:tag" content="周易内传" />
    <meta property="article:tag" content="六十四卦" />
    <meta property="article:tag" content="阴阳" />
    <meta property="article:tag" content="王夫之" />
    <meta property="article:tag" content="国学" />
    <meta property="article:tag" content="乾坤" />
    <meta property="article:tag" content="卦辞" />
    
    <meta name="twitter:card" content="summary" />
    <meta name="twitter:title" content="船山文集《周易内传》坤 卦辞" />
    <meta name="twitter:description" content="坤，元亨，利牝马之贞。君子有攸往，先迷后得主，利。西南得朋，东北丧朋，安贞吉。 颓然委顺之谓坤，阴柔之象也。此卦六爻皆阴，柔静之至，故其德为坤。凡卦有取象于物理人事者，而乾坤独以德立名，尽天下之事物，无有象此纯阳纯阴者也。阴阳二气氤氲于宙合，融结于万汇，不相离，不相胜，无有阳而无阴，有阴而无阳，无有地而无天，有天而无地。故周易并建乾坤为诸卦之统宗，不孤立也。然阳有独运之神，阴有自立之体，天入地中，地函天化，而抑各效其功能。故伏羲氏于二仪交合以成能之中，摘出其阳之成象者，以为六画之乾，而文王因系之辞，谓道之元亨利贞者，皆此纯阳之撰也；摘出其阴之成形者，以为六画之坤，而文王因系之辞，谓道有元亨利牝马之贞者，惟此纯阴之撰也；为各著其性情功效焉。然阴阳非有偏至之时，刚柔非有偏成之物。故周易之序，错综相比，合二卦以著幽明屈伸之一致。" />
    <meta name="twitter:url" content="http://zhinuo.github.io/chuan-shan-wen-ji-zhou-yi-nei-zhuan-kun-gua-ci/" />
    <meta name="twitter:label1" content="Written by" />
    <meta name="twitter:data1" content="zhinuo" />
    <meta name="twitter:label2" content="Filed under" />
    <meta name="twitter:data2" content="周易内传, 六十四卦, 阴阳, 王夫之, 国学, 乾坤, 卦辞" />
    
    <script type="application/ld+json">
{
    "@context": "https://schema.org",
    "@type": "Article",
    "publisher": {
        "@type": "Organization",
        "name": "知行诺一",
        "logo": "http://zhinuo.github.io/ghost/img/ghosticon.jpg"
    },
    "author": {
        "@type": "Person",
        "name": "zhinuo",
        "url": "http://zhinuo.github.io/author/zhinuo/",
        "sameAs": []
    },
    "headline": "船山文集《周易内传》坤 卦辞",
    "url": "http://zhinuo.github.io/chuan-shan-wen-ji-zhou-yi-nei-zhuan-kun-gua-ci/",
    "datePublished": "2016-11-19T08:27:05.000Z",
    "dateModified": "2016-11-19T08:27:05.000Z",
    "keywords": "周易内传, 六十四卦, 阴阳, 王夫之, 国学, 乾坤, 卦辞",
    "description": "坤，元亨，利牝马之贞。君子有攸往，先迷后得主，利。西南得朋，东北丧朋，安贞吉。 颓然委顺之谓坤，阴柔之象也。此卦六爻皆阴，柔静之至，故其德为坤。凡卦有取象于物理人事者，而乾坤独以德立名，尽天下之事物，无有象此纯阳纯阴者也。阴阳二气氤氲于宙合，融结于万汇，不相离，不相胜，无有阳而无阴，有阴而无阳，无有地而无天，有天而无地。故周易并建乾坤为诸卦之统宗，不孤立也。然阳有独运之神，阴有自立之体，天入地中，地函天化，而抑各效其功能。故伏羲氏于二仪交合以成能之中，摘出其阳之成象者，以为六画之乾，而文王因系之辞，谓道之元亨利贞者，皆此纯阳之撰也；摘出其阴之成形者，以为六画之坤，而文王因系之辞，谓道有元亨利牝马之贞者，惟此纯阴之撰也；为各著其性情功效焉。然阴阳非有偏至之时，刚柔非有偏成之物。故周易之序，错综相比，合二卦以著幽明屈伸之一致。",
    "mainEntityOfPage": {
        "@type": "WebPage",
        "@id": "http://zhinuo.github.io"
    }
}
    </script>

    <script type="text/javascript" src="http://zhinuo.github.io/shared/ghost-url.js?v=e6428694ad"></script>
<script type="text/javascript">
ghost.init({
	clientId: "ghost-frontend",
	clientSecret: "f47ded417bae"
});
</script>
    <meta name="generator" content="Ghost 0.11" />
    <link rel="alternate" type="application/rss+xml" title="知行诺一" href="../rss/index.html" />
</head>
<body class="post-template tag-zhou-yi-nei-chuan tag-liu-shi-si-gua tag-yin-yang tag-wang-fu-zhi tag-guo-xue tag-gan-kun tag-gua-ci">
    <header class="header">
        <div class="header-content">
            
            <a class="iconfont icon-more"></a>
<div class="nav">
  <div class="social-icon">
    <a class="iconfont icon-twitter" href="https://twitter.com/iggice" target="_blank"></a>
    <a class="iconfont icon-weibo" href="http://weibo.com/309683593" target="_blank"></a>
    <a class="iconfont icon-lofter" href="http://ggice.lofter.com/" target="_blank"></a>
    <a class="iconfont icon-github" href="https://github.com/ggice" target="_blank"></a>
    <a class="iconfont icon-dribbble" href="https://dribbble.com/ggice" target="_blank"></a>
    <a class="iconfont icon-email-copy" href="mailto:i@ice.gs"></a>
  </div>
  <ul>
      <li class="nav-home" role="presentation"><a href="../index.html">Home</a></li>
    <li><a class="subscribe-button icon-feed" href="../rss/index.html">RSS</a></li>
  </ul>
</div>
<span class="nav-cover"></span>

        </div>
    </header>

    <div class="site-wrapper">

        


<h1 class="header-title post-title animated fadeIn">船山文集《周易内传》坤 卦辞</h1>

<main class="content" role="main">
    <article class="post tag-zhou-yi-nei-chuan tag-liu-shi-si-gua tag-yin-yang tag-wang-fu-zhi tag-guo-xue tag-gan-kun tag-gua-ci">

        <header class="post-header">
            <section class="post-meta">
                 ON <a href="../tag/zhou-yi-nei-chuan/index.html">周易内传</a>, <a href="../tag/liu-shi-si-gua/index.html">六十四卦</a>, <a href="../tag/yin-yang/index.html">阴阳</a>, <a href="../tag/wang-fu-zhi/index.html">王夫之</a>, <a href="../tag/guo-xue/index.html">国学</a>, <a href="../tag/gan-kun/index.html">乾坤</a>, <a href="../tag/gua-ci/index.html">卦辞</a>
                <time class="post-date" datetime="2016-11-19"> 19 November 2016</time>
            </section>
            <h1 class="post-title animated fadeIn">船山文集《周易内传》坤 卦辞</h1>
        </header>

        <section class="post-content">
            <h3 id="">坤，元亨，利牝马之贞。君子有攸往，先迷后得主，利。西南得朋，东北丧朋，安贞吉。</h3>

<p>颓然委顺之谓坤，阴柔之象也。此卦六爻皆阴，柔静之至，故其德为坤。凡卦有取象于物理人事者，而乾坤独以德立名，尽天下之事物，无有象此纯阳纯阴者也。阴阳二气氤氲于宙合，融结于万汇，不相离，不相胜，无有阳而无阴，有阴而无阳，无有地而无天，有天而无地。故周易并建乾坤为诸卦之统宗，不孤立也。然阳有独运之神，阴有自立之体，天入地中，地函天化，而抑各效其功能。故伏羲氏于二仪交合以成能之中，摘出其阳之成象者，以为六画之乾，而文王因系之辞，谓道之元亨利贞者，皆此纯阳之撰也；摘出其阴之成形者，以为六画之坤，而文王因系之辞，谓道有元亨利牝马之贞者，惟此纯阴之撰也；为各著其性情功效焉。然阴阳非有偏至之时，刚柔非有偏成之物。故周易之序，错综相比，合二卦以著幽明屈伸之一致。乾坤并立，屯蒙交运，合异于同，而经纬备，大小险易得失之几，互观而益显。乾坤者，错以相应也。屯蒙者，综以相报也。此周易之大纲，以尽阴阳之用者也。余卦放此。  </p>

<pre>：乾刚且动，坤柔且静，并行而成能成形。</pre>

<p>坤之德，元亨同于乾者，阳之始命以成性，阴之始性以成形，时无先后，为变化生成自无而有之初几，而通乎万类，会嘉美以无害悖，其德均也。阴所以滋物而利之者也。然因此而滞于形质，则攻取相役，而或成乎惨害，于是而有不正者焉。故其所利者牝马之贞，不如乾之以神用而不息，无不利而利者皆贞也。凡言利者，皆益物而合义之谓，非小人以利为利之谓，后仿此。  </p>

<pre>：元亨者：乾坤合和，始性命而成乎形，启生生之门。</pre>

<p>马之健行，秉乾之气而行乎地，阳之丽乎阴者也。牝马之贞，与乾合德以为正也。君子有攸往以下，为占者告也。乾之龙德，圣人之德，坤之利贞，君子希圣之行也。刚以自强，顺以应物，坤者，攸行之道也。君子之有所往，以阴柔为先，则欲胜理，物丧志而迷；以阴柔为后，得阳刚为主而从之，则合义而利。此因坤之利而申言之，谓君子之所利于坤者，得主而后利也。  </p>

<pre>：利、贞者：坤委顺于乾之健行，乃合德而可行无疆。</pre>

<p>同类相比曰朋，西南、东北以中国地势言之。西南为梁州，崇山复岭，冰雪夏积，阴所聚也。东北冀、营、兖、青之域，平衍而迤于海，地气之不足也。得朋则积阴相怙，丧朋则解散私党，而顺受阳施。盖阳九阴六，有余不足，自然之数；而地以外皆天，地所不足，天气充之。以其本不足者承天，而不恃其盈以躁动，则其贞也，以从一而安为贞，非以坚持不屈为贞。此因坤之贞而申言之，谓君子体坤之贞者，惟安斯吉也。  </p>

<pre>：坤性静而滞积，违乾健则无以行疆。从一者，从乾而已。</pre>
        </section>

        <footer class="post-footer">

<!--

            <section class="author">
                <h4><a href="/author/zhinuo/">zhinuo</a></h4>

                    <p>Read <a href="/author/zhinuo/">more posts</a> by this author.</p>
                <div class="author-meta">
                    
                    
                </div>
            </section>

-->
            <div class="google-ad" style="width: 100%; text-align: center;">
                <script async src="http://pagead2.googlesyndication.com/pagead/js/adsbygoogle.js"></script>
                <!-- ice.gs广告 -->
                <ins class="adsbygoogle"
                   style="display:block"
                   data-ad-client="ca-pub-4068035403937094"
                   data-ad-slot="5824254525"
                   data-ad-format="auto"></ins>
                <script>
                (adsbygoogle = window.adsbygoogle || []).push({});
                </script>
            </div>
            <section class="share">
                <h4>Share this post</h4>
                <a class="iconfont icon-weibo-share" href="http://v.t.sina.com.cn/share/share.php?title=%E8%88%B9%E5%B1%B1%E6%96%87%E9%9B%86%E3%80%8A%E5%91%A8%E6%98%93%E5%86%85%E4%BC%A0%E3%80%8B%E5%9D%A4%20%E5%8D%A6%E8%BE%9E&amp;url=http://zhinuo.github.io/chuan-shan-wen-ji-zhou-yi-nei-zhuan-kun-gua-ci/"
                    onclick="window.open(this.href, 'twitter-share', 'width=550,height=235');return false;">
                    <span class="hidden">微博</span>
                </a>
<!--
                <a class="iconfont icon-weixin-share" href="https://twitter.com/intent/tweet?text=%E8%88%B9%E5%B1%B1%E6%96%87%E9%9B%86%E3%80%8A%E5%91%A8%E6%98%93%E5%86%85%E4%BC%A0%E3%80%8B%E5%9D%A4%20%E5%8D%A6%E8%BE%9E&amp;url=http://zhinuo.github.io/chuan-shan-wen-ji-zhou-yi-nei-zhuan-kun-gua-ci/"
                    onclick="window.open(this.href, 'twitter-share', 'width=550,height=235');return false;">
                    <span class="hidden">微信</span>
                </a>
-->
                <a class="iconfont icon-twitter-share" href="https://twitter.com/intent/tweet?text=%E8%88%B9%E5%B1%B1%E6%96%87%E9%9B%86%E3%80%8A%E5%91%A8%E6%98%93%E5%86%85%E4%BC%A0%E3%80%8B%E5%9D%A4%20%E5%8D%A6%E8%BE%9E&amp;url=http://zhinuo.github.io/chuan-shan-wen-ji-zhou-yi-nei-zhuan-kun-gua-ci/"
                    onclick="window.open(this.href, 'twitter-share', 'width=550,height=235');return false;">
                    <span class="hidden">Twitter</span>
                </a>
                <a class="iconfont icon-facebook-share" href="https://www.facebook.com/sharer/sharer.php?u=http://zhinuo.github.io/chuan-shan-wen-ji-zhou-yi-nei-zhuan-kun-gua-ci/"
                    onclick="window.open(this.href, 'facebook-share','width=580,height=296');return false;">
                    <span class="hidden">Facebook</span>
                </a>
                <a class="iconfont icon-googleplus-share" href="https://plus.google.com/share?url=http://zhinuo.github.io/chuan-shan-wen-ji-zhou-yi-nei-zhuan-kun-gua-ci/"
                   onclick="window.open(this.href, 'google-plus-share', 'width=490,height=530');return false;">
                    <span class="hidden">Google+</span>
                </a>
            </section>

        </footer>
        /** <div id="disqus_thread" class="disqus"></div> **/
		<!-- 多说评论框 start -->
		<div class="ds-thread" data-thread-key="chuan-shan-wen-ji-zhou-yi-nei-zhuan-kun-gua-ci" data-title="船山文集《周易内传》坤 卦辞" data-url="http://zhinuo.github.io/chuan-shan-wen-ji-zhou-yi-nei-zhuan-kun-gua-ci/"></div>
    </article>
</main>

<script>

<!-- 多说评论框 end --> <!-- 多说公共JS代码 start (一个网页只需插入一次) -->
<script type="text/javascript"> var duoshuoQuery = {short_name:"zhinuo"}; (function() { var ds = document.createElement('script'); ds.type = 'text/javascript';ds.async = true; ds.src = (document.location.protocol == 'https:' ? 'https:' : 'http:') + '//static.duoshuo.com/embed.js'; ds.charset = 'UTF-8'; (document.getElementsByTagName('head')[0] || document.getElementsByTagName('body')[0]).appendChild(ds); })(); </script> <!-- 多说公共JS代码 end --> 

/**
* RECOMMENDED CONFIGURATION VARIABLES: EDIT AND UNCOMMENT THE SECTION BELOW TO INSERT DYNAMIC VALUES FROM YOUR PLATFORM OR CMS.
* LEARN WHY DEFINING THESE VARIABLES IS IMPORTANT: https://disqus.com/admin/universalcode/#configuration-variables
*/
/*
var disqus_config = function () {
this.page.url = PAGE_URL; // Replace PAGE_URL with your page's canonical URL variable
this.page.identifier = PAGE_IDENTIFIER; // Replace PAGE_IDENTIFIER with your page's unique identifier variable
};
*/
(function() { // DON'T EDIT BELOW THIS LINE
var d = document, s = d.createElement('script');

s.src = '//ggice.disqus.com/embed.js';

s.setAttribute('data-timestamp', +new Date());
(d.head || d.body).appendChild(s);
})();
</script>
<noscript>Please enable JavaScript to view the <a href="https://disqus.com/?ref_noscript" rel="nofollow">comments powered by Disqus.</a></noscript>

<aside class="read-next">
    <a class="read-next-story prev no-cover" href="../chuan-shan-wen-ji-zhou-yi-nei-zhuan-kun-tuan-ci/index.html">
        <section class="post">
            <h2>船山文集《周易内传》坤 彖辞</h2>
            <p>彖曰：至哉坤元！万物资生，乃顺承天。 阴非阳无以始，而阳借阴之材以生万物，形质成而性即丽焉。相配而合，方始而即方生，坤之元，所以与乾同也。至者，德极厚而尽其理之谓。乃其所以成至哉之美者，惟纯乎柔，顺天所始而即生之无违也。   ：乾坤和，资生万物，是谓元。&hellip;</p>
        </section>
    </a>
</aside>



        <footer class="site-footer clearfix">
            <section class="copyright"><a href="../index.html">知行诺一</a> &copy; 2017</section>
            <section class="poweredby">Proudly published with JAVASCRIPT (Ghost), Theme <a href="https://github.com/ggice/icer" target="_blank">icer</a> Designed & Coded by <a href="http://ice.gs" target="_blank">GGICE</a> </section>

        </footer>

    </div>
    <div class="shade animated fadeIn"></div>
    <script src="http://cdn.ice.gs/libs/highlight.js/8.9.1/highlight.min.js"></script>
    <script>hljs.initHighlightingOnLoad();</script>
    <script type="text/javascript" src="http://zhinuo.github.io/assets/js/minify/main.js?v=e6428694ad"></script>

    
</body>
</html>
